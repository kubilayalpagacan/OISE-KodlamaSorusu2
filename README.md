# OISE-KodlamaSorusu2

Bugün size bir dizi kelimeler versem ve bu kelimeler alfabetik olarak sıralı mı diye sorsam, omurilikten cevap verirsiniz. Kodunu yazalım desem, artık birçok dilde direkt built-in bir şekilde iki kelimenin hangisi hangisinden alfabetik olarak önce gelirin cevabını verecek fonksiyon/method bile var. Peki oyunun kurallarını biraz değiştirsek nasıl olur? Mesela alfabenin ilk harfi A olmasa da D olsa, ikinci harfi de B değil, E de değil ama Y olsa. İşte öyle bir dünyada sıralamak için birazcık daha kod yazmak gerekecektir :)

 

O halde sorumuz gelsin efenim. İki tane girdi (dilerseniz konsoldan, dilerseniz dosyadan iletilsin girdiler; asıl konumuz olmadığı için o kısım serbest; nasıl rahat ederseniz) alan bir JAVA methodu yazacaksınız ve kodunuz sonuç olarak bu girdilere göre iletilen kelimelerin alfabetik sıralı yada sıralı olmadığını söyleyecek. Kozmetik şeyler en az öncelikli kısım, önceliğimiz doğru çalışan ve performanslı algoritmayı ortaya koymak :)

 

Girdileri anlatalım:

-İlk girdi: Kelimeler dizisi. Örnek: ["ahmet", "ayşe", "mehmet"]

-İkinci girdi: Alfabe sırası Örnek: "defgauğıvijçklümnocöprsyhbştz"

 

Çıktı da belirttiğim üzere, iletilen kelimeler sıralı mı değil mi diye söylemek. Mesela yukarıdaki kelimelere bakarsak h harfi y harfinden alfabetik olarak sonra geldiği için "ahmet" alfabetik olarak "ayşe"den sonra gelir, o sebeple iletilen kelimeler "iletilen alfabetik sıraya göre"  sıralı değildir.

 

Method için öneri imza:  boolean siraKontrol(String[] kelimeler, String alfabeSirasi)

 

Koşulllar/Kabuller:

-İletilen alfabe sırasında tüm Türkçe karakterler yer alır.

-İletilen alfabe sırasında bir harf ikiden fazla yer almaz.

-İletilen alfabe sırasında tüm harfler küçüktür.

-İletilen alfabe sırasında harf dışında (boşluk, noktalama işareti vs.) bir karakter yer almaz.

-İletilen kelimeler için harf dışında (boşluk, noktalama işareti vs.) bir karakter yer almaz.

-İletilen kelimeler içinde büyük yada küçük harf yer alabilir, sıralamada harflerin büyük yada küçük olması önem teşkil etmez.

-İletilen kelimeler içinde en az 2 kelime vardır.
